16

τωνος ὲπείσοὸος. Ergo inde, quod haec recitatio vel dia—
logus histrionis unius ad chorum adveni· ntis per duo
chorica in vetustioribus tragoediis vel iam in eorum pri-
mordiis determinabatur, Aristoteles profectus omnes partes
tragoediae inter duo chorica posita generatim episodia
appellasse videtur, quamquam non semper hae partes in
tragoediis posterioris aetatis ab accessu unius histrionis
incipiunt neque semper tantum unius histrionis accessionem
et quidem ad chorum continent 28).

· Grammatici Alexandrini significatum primarium huius
vocis in universum secuti esse videntur. In Schol. enim
ad Soph. Phil. 1218 haec adnotata sunt: ἐντεῦθεν δι-
πλοῦν ἐστι τὸ ἐπεισόδιον, quia in hac scaena non, ut
plerumque, una, sed duae personae adveniunt. Gramma-
ticos autem posterioris aetatis hunc commutatum significatum
probavisse e Tz. 22 elucet: ἐπεισόδιός δ’ ἐστιν ὡς καὶ
πρὶν ἔφην, λόγος μεταξὺ πλὴν μελῶν χορῶν δύο, quac
verba manifesto episodii definitionem Aristotelicam reddunt.

Quod autem ad choricum pertinet, in quo duo genera
parodum et stasimum Aristoteles distinxit, ex iis, quae de
episodio dixi, luculenter apparet, id praecipue canticum a
choro solo cantatum significare, ad quod finitum accessus.
recitatoris fieri solebat Propterea ex exiis canticis, quae
chorus cum histrionibus communiter cantat, tantum ea pro
choricis episodia seiungentibus habenda sunt, quae certo
statuere possumus in loco chorici a solo choro cantati
posita esse. lta ante omnia res se habet in iis comma·
ticis, quibus chori in scaenam introitus fit.

Notabile est, qu‘od Aristoteles χορικά, quae ad epi-
sodia seiungenda adhibuit, ὅλα esse vult. ut e definitione
episodii colligitur: ἐπεισόδιον μέρος ὅλον· τραγῳδίας τὸ
μεταξὺ ὅλων χορικῶν μελῶν. Quid significet hoc loco

 

——e

 

²⁸) Recte de hac re iudicavit Myriantheus p. 140—141·
Cf. etiam Th. Kock, p. 3 (Ueber die Parodos.. ..).

